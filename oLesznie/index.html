<!DOCTYPE HTML>
<html>

<head>
  <meta charset="utf-8">
  <title>Czerwone Leszno</title>
  <link rel="Stylesheet" href="../style.css">
</head>

<body>
 <div id="menu">
    <button onclick="window.location.assign('../')">Strona Główna</button>
    <button onclick="window.location.assign('./')">O Lesznie</button>
    <button onclick="window.location.assign('../radaMiejska/')">Rada miejska</button>
    <button onclick="window.location.assign('../urzadMiasta/')">Urząd miasta</button>
    <button onclick="window.location.assign('../wykaz/')">Wykaz jednostek oświatowych</button>
 </div>
  
	<div id="main">
		<div id="baner"><img alt="baner" src="../baner.png" /></div>
	 
		<div id="content">
		
			<div class="news"> 
				<h3 class="title">Leszno- nazwa</h3>
				<p class="newsContent">
				
				Według językoznawców istniała starsza nieużywana obecnie staropolska forma rzeczownikowa nazwy miasta, która brzmiała Leszczno lub Leszczyn, a obecna nazwa jest zniekształconą formą pierwotnej nazwy wywodzącej się bezpośrednio od nazwy leszczyny rośliny z rodziny leszczynowatych będącej źródłem orzechów laskowych. Jeden ze średniowiecznych dokumentów datowany na 1469 r. podaje bezpośrednio nazwę miasta jako Leszczyna.

				Po raz pierwszy miejscowość wymieniona została w 1393 r. jako Lesczno, w 1397 Leszczno, w 1425 Leszczyno, w 1453 Lesczyno. Miasto nazywane było w historii również po łacinie Lessna Polonorum. Od nazwy miejscowości pochodzi nazwisko wielkopolskiego magnackiego rodu Leszczyńskich. Od XVI w. ze względu na trudną w wymowie dla Niemców kombinację spółgłosek „szcz” nazwa uległa stopniowej germanizacji i Niemcy notowali ją jako Lissa Polonorum (Polska Lissa), a później Polnisch Lissa. Z czasem nazwa została skrócona do Lissa i zatraciła swoje pierwotne znaczenie. W dziele Matthäusa Meriana pt. „Topographia Bohemiae, Moraviae et Silesiae” z 1650 roku miejscowość wymieniona jest pod zgermanizowanymi nazwami Liessau oraz Lissa.

				Obecną nazwę polską oraz niemiecką Polnisch Lissa podają liczne niemieckie źródła z XIX wieku. Statystyczny opis Prus z roku 1837 notuje "Polnisch-Lissa (Leszno)".

				Nazwę Polnisch Lissa, Lissa oraz Leszno notuje Słownik geograficzny Królestwa Polskiego wydany w latach 1880-1902. Niemiecki leksykon geograficzny Neumanna wydany w 1905 roku notuje nazwę Polnisch Lissa oraz Lissa in Posen.
								
				</p>

			</div>
			
			
			<div class="news"> 
				<h3 class="title">Historia</h3>
				<p class="newsContent">
				
				Pierwsza wzmianka historyczna o Lesznie pochodzi z 1393 roku. Wówczas osada Leszczno stanowiła własność Stefana z Karnina, który posiadał pieczęć herbu Wieniawa. Zgodnie z modą jaka panowała wśród polskiej szlachty ród Wieniawitów przybrał nazwisko Leszczyńscy utworzone przez dodanie do nazwy rodowej miejscowości końcówki -ski. W XV w. istniały tu dwie osady Leszczno i Leszczynko. Do 1547 civitas Leszno rozwijało się w cieniu większych, starszych, bogatszych i uprzywilejowanych ośrodków takich jak: Wschowa, Kościan, Osieczna, Święciechowa. W początkach XVI w. Leszno stało się znaczącym centrum reformacji. W 1543 Rafał IV Leszczyński herbu Wieniawa, kasztelan przemęcki, otrzymał od króla Zygmunta Starego zgodę na założenie na gruntach wsi o tej samej nazwie osady miejskiej. W 1547 nadano prawa miejskie miastu, które posiadało już wtedy gimnazjum, w którym wykładał między innymi Jan Ámos Komenský oraz Jan Jonston. Między XIV a XVIII wiekiem, miasto należało do rodu Leszczyńskich.
								
				</p>

			</div>
		 
		</div>
  
 
      <div id="footer">Igor Wrotyńsk i Mateusz Gołębiowski</div>
  </div>

</body>
</html>
